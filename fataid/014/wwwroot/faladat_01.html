<html>
<head>
</head>
<body>
<p><strong style='font-weight:100; font-style:italic;'>Kamerákkal felszerelt civil autókból figyelik a rendőrök a szabálytalankodókat már egy ideje, az akció jelenleg is tart.</strong> <i style='font-weight:bold; font-style:normal'>A rendőrség szerint főként olyan autósokat szűrtek ki, akik buszsávban közlekedtek, áthajtottak a piroson, figyelmen kívül hagyták a kötelező haladási irányt, telefonáltak vezetés közben, vagy éppen engedély nélkül vezettek.</i> Cikkünk megjelenése után két olvasó is jelentkezett, mindketten azt állították: őket büntették meg százezer forintra, amiért a leállósávban haladtak az autóikkal. 
Csakhogy mindketten azt állítják, megvolt az okuk arra, hogy a leállósávban közlekedjenek, tehát nem azért tették ezt, mert - ahogy azt a rendőrségi közlemények sugallják - "pofátlan" sofőrök lennének. (A rendőrségi videó Pofátlan(TAN)ítás címmel jelent meg.)
</p>
</body>
</html>